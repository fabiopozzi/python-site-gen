title: Doom Emacs
date: 17-09-2020
slug: doom-emacs
category: emacs
summary: Recentemente ho installato con molta soddisfazione <a href="https://github.com/hlissner/doom-emacs">Doom Emacs</a>, un framework di configurazione per l&#8217;editor <a href="https://www.gnu.org/software/emacs/">GNU Emacs</a>

Ormai da qualche mese ho iniziato ad usare <a href="https://github.com/hlissner/doom-emacs">Doom Emacs</a>, un framework di configurazione per <a href="https://www.gnu.org/software/emacs/">GNU Emacs</a>.
Cosa diavolo è un framework di configurazione?<br/>
In pratica sono state scelte alcune estensioni di Emacs che sono già installate e pre-configurate.
Inoltre il framework si occupa di gestire l&#8217;installazione e l&#8217;aggiornamento delle estensioni stesse.

Questo significa che avremo a disposizione molte funzionalità in più rispetto all&#8217;editor base, con anche una configurazione di base ragionata e curata.

Tra i plugin disponibili quelli che uso con più soddisfazione e che valgono la fatica del viaggio sono:

* <strong>evil-mode</strong> che ci permette di usare i keybindings di <a href="https://www.vim.org">vim</a> al posto dei classici di emacs
* <strong>org-mode</strong> che ci permette di organizzare appunti, documenti o liste di attività di ogni genere, esportare queste informazioni in diversi formati e molto altro
* <strong>magit</strong> una interfaccia per <a href="https://git-scm.com">git</a> completa e perfettamente integrata
* <strong>lsp</strong>, permette di integrare in Emacs il <a href="https://github.com/Microsoft/language-server-protocol/">Language Server Protocol</a> fornendo quindi completamento automatico e documentazione inline per praticamente ogni linguaggio di programmazione

Da vecchio utente <a href="https://www.vim.org">Vim</a> apprezzo davvero molto questa possibilità,
anzi lo trovo un passo in avanti rispetto a vim, uno strumento più potente e più
integrato, pur mantenendo la possibilità di modifica modale che ho sempre trovato geniale.
Questo mi ha anche permesso di utilizzare org-mode per la gestione di alcuni appunti di studio.
È davvero uno strumento potente che permette di prendere appunti in modo strutturato, navigarli in modo veloce, inserire formule matematiche tramite <a href="https://www.latex-project.org">LaTeX</a>
in modo semplice ed avere la possibilità di esportare gli appunti in diversi formati (HTML, ODT, Markdown) pur mantenendo le potenzialità di modifica e manipolazione offerte da GNU Emacs.
